# FLEXi / Klaviatūra SK-LED button – Trumpa naudojimo instrukcija

## Klaviatūros apžvalga

<div style="text-align: center;">
<img src="./image1.png" alt="" width="400">
</div>

> [!NOTE]
> Klaviatūra „SK-LED button“ signalizacijos valdymui rodo 16 zonų ir 2 sričių būsenas. Taip pat klaviatūra „SK-LED button“ gali būti priskirta valdyti vieną ar dvi norimas sritis (klaviatūros programinės įrangos versija nuo FW:1.0, centralės programinės įrangos versija nuo FW:SP3_xxx4_0120). Klaviatūra rodys priskirtos srities ir jos zonų būsenas.

## Signalizacijos įjungimas ir išjungimas

### Signalizacijos įjungimas (ARM)

1. Įsitikinkite, kad visos zonos nėra pažeistos (nešviečia nei vienas iš zonų indikatorių).

2. Paspauskite mygtuką <img src="./image2.png" alt="" style="width:0.3500in;" />.

3. Surinkite vartotojo kodą.

4. Pasirinkite įjungiamos srities mygtuką.

5. Paspauskite mygtuką <img src="./image3.png" style="width:0.3500in;" />.

6. Per laiko atskaitą išeikite iš patalpų.

Surinkus kodą, per laiko atskaitą mirksės indikatorius <img src="./image2.png" alt="" style="width:0.3500in;" />. Įsijungus saugojimo režimui, pradės šviesti <img src="./image2.png" alt="" style="width:0.3500in;" /> indikatorius.

### SLEEP režimo įjungimas

(Saugomas patalpų perimetras. Viduje leidžiama judėti. Signalizacija suveiks nedelsiant, jei praversite įėjimo į patalpas duris):

1. Paspauskite mygtuką <img src="./image4.png" style="width:0.3500in;" />.

2. Surinkite vartotojo kodą.

3. Paspauskite įjungiamos srities mygtuką.

4. Paspauskite mygtuką <img src="./image3.png" style="width:0.3500in;" />.

5. SLEEP režimas įsijungs nedelsiant, be išėjimo laiko atskaitos.

Įsijungus SLEEP režimui, pradės šviesti <img src="./image4.png" style="width:0.3500in;" /> indikatorius.

### STAY režimo įjungimas

(Saugomas patalpų perimetras. Viduje leidžiama judėti. Jei praversite įėjimo į patalpas duris, įsijungs laiko atskaita, per kurią turite išjungti signalizaciją):

1. Paspauskite mygtuką <img src="./image5.png" style="width:0.3500in;" />.

2. Surinkite vartotojo kodą.

3. Paspauskite įjungiamos srities mygtuką.

4. Paspauskite mygtuką <img src="./image3.png" style="width:0.3500in;" />.

5. STAY režimas įsijungs nedelsiant, be išėjimo laiko atskaitos.

Įsijungus STAY režimui, pradės šviesti <img src="./image6.png" alt="" style="width:0.3500in;" /> indikatorius.

### Signalizacijos išjungimas

1. Surinkite vartotojo kodą.

2. Paspauskite mygtuką, kuris atitinka norimą išjungti sritį.

3. Paspauskite mygtuką <img src="./image3.png" style="width:0.3500in;" />.

Kai signalizacija išjungta šviečia indikatorius <img src="./image7.png" alt="" style="width:0.3500in;" />.

> [!NOTE]
> Srities būsenos pakeitimui į priešingą užtenka suvesti vartotojo kodą ir pasirinkti norimą sritį. Norėdami ištrinti suvestus simbolius ar komandą, paspauskite mygtuką <img src="./image8.png" alt="" style="width:0.3500in;" />.



## Pagalbos mygtukai

**<u>Norėdami Jūsų apsaugos tarnybai išsiųsti pranešimą apie iškilusį pavojų</u>**
- **Policija** – 3 sek. palaikykite nuspaudę mygtuką **1**.

- **Medikai** – 3 sek. palaikykite nuspaudę
mygtuką **4**.

- **Gaisrinė** – 3 sek. palaikykite nuspaudę mygtuką **7**.

## Apšvietimo ryškumo ir indikacijos garsumo reguliavimas

### Klaviatūros mygtukų ryškumas

1. Paspauskite mygtuką <img src="./image9.png" style="width:0.3500in;" />, po to **1**.

2. Pasirinkite norimą apatinių mygtukų apšvietimo ryškumą mygtukais **2** ir **8**.

3. Naujai reikšmei užfiksuoti būtina paspausti <img src="./image3.png" style="width:0.3500in;" />. Išėjimui paspauskite mygtuką <img src="./image8.png" style="width:0.3500in;" />.

**<u>Zonų LED indikacijos ryškumas</u>**

4. Paspauskite mygtuką <img src="./image9.png" style="width:0.3500in;" />, po to **4**.

5. Pasirinkite norimą zonų būsenų indikacijos apšvietimo ryškumą mygtukais **2** ir **8**.

6. Naujai reikšmei užfiksuoti būtina paspausti <img src="./image3.png" style="width:0.3500in;" />. Išėjimui paspauskite mygtuką <img src="./image8.png" style="width:0.3500in;" />.

**<u>Klaviatūros mygtukų paspaudymo garsumas</u>**

7. Paspauskite mygtuką <img src="./image9.png" style="width:0.3500in;" />, po to **7**.

8. Pasirinkite norimą mygtukų paspaudymo garsumą mygtukais **2** ir **8**.

9. Naujai reikšmei užfiksuoti būtina paspausti <img src="./image3.png" style="width:0.3500in;" />. Išėjimui paspauskite mygtuką <img src="./image8.png" style="width:0.3500in;" />.
> [!NOTE]
> Ramybės būsenos klaviatūros apšvietimo išjungimas. Paspaudus <img src="./image9.png" style="width:0.3500in;" /> po to su **5** galima keisti ramybės būsenos apšvietimo įjungta/išjungta būsenas. Naujai reikšmei užfiksuoti būtina paspausti <img src="./image3.png" style="width:0.3500in;" />. Išėjimui paspauskite mygtuką <img src="./image8.png" style="width:0.3500in;" />.

## Vartotojo (User) arba Administratoriaus (Master) kodų įvedimas arba pakeitimas

### Norėdami įvesti naują arba pakeisti esamą vartotojo kodą

1. Paspauskite mygtuką <img src="./image9.png" style="width:0.3500in;" />, po to **0**.

2. Surinkite *Master* kodą, numatytasis – 1234.

3. Surinkite dviženklį vartotojo eilės numerį, pvz., **02**.
> [!NOTE]
> *Master* kodo eilės numeris yra **01**.

4. Du kartus surinkite naują vartotojo kodą.

5. Paspauskite sričių numerius, kurias vartotojas galės valdyti.

6. Paspauskite mygtuką <img src="./image3.png" style="width:0.3500in;" />. Išėjimui paspauskite mygtuką <img src="./image8.png" style="width:0.3500in;" />.

## Gaisro (dūmų) jutiklių atstatymas

### Norėdami dvilaidžius gaisro (dūmų) jutiklius paleisti veikti iš naujo

- 3 sekundes palaikykite paspaudę mygtuką <img src="./image8.png" style="width:0.3500in;" />.
> [!NOTE]
> Užfiksavę gaisro pavojų, dvilaidžiai gaisro jutikliai automatiškai veikti iš naujo nepasileidžia. Jie paleidžiami veikti tik rankiniu būdu.

## Laikinas zonos stebėjimo išjungimas (BYPASS funkcija)

### BYPASS funkcijos įjungimas

1. Paspauskite mygtuką <img src="./image9.png" style="width:0.3500in;" />, po to **6**.

2. Surinkite signalizacijos valdymo kodą. Indikatorius <img src="./image10.png" style="width:0.3500in;" /> pradės mirksėti žaliai.

3. Surinkite dviženklį zonos, kurios stebėjimą norite išjungti, eilės numerį. Galite suvesti kelių zonų dviženklius numerius, jeigu norite išjungti kelių zonų stebėjimą.

4. Paspauskite mygtuką <img src="./image3.png" style="width:0.3500in;" />. Indikatorius <img src="./image10.png" style="width:0.3500in;" /> pradės šviesti žaliai.

**<u>BYPASS funkcijos išjungimas</u>**

Pakartokite tuos pačius veiksmus, kaip ir išjungiant konkrečios zonos stebėjimą.

## Vartotojo (User) kodų ištrynimas

### Norėdami ištrinti vartotojo kodą

1. Paspauskite mygtuką <img src="./image9.png" style="width:0.3500in;" />, po to **0**.

2. Surinkite *Master* kodą.

3. Surinkite dviženklį vartotojo eilės numerį, pvz., **02**.

4. Paspauskite klaviatūros mygtuką <img src="./image4.png" style="width:0.3500in;" />. Pasigirs garso signalas ir užges mygtukas, rodantis to vartotojo kodo eilės numerį, kurio kodą ištrynėte iš atminties.

5. Paspauskite mygtuką <img src="./image3.png" style="width:0.3500in;" />. Išėjimui paspauskite mygtuką <img src="./image8.png" style="width:0.3500in;" />.
